Bezplatná aplikácia s otvoreným zdrojovým kódom pre dvojfaktorové overovanie pre operačný systém Android.  Ponúka šifrované zálohy, ikony, kategórie a vysokú úroveň prispôsobenia. Má tiež sprievodnú aplikáciu pre Wear OS.

Podporuje TOTP (časovo založené) a HOTP (počítadlovo založené) autentifikátory pomocou SHA1, SHA256 alebo SHA512 hašovacích algoritmov. Mobile-Otp (mOTP), Steam a Yandex sú taktiež podporované.

Dvojfaktorové overenie poskytuje vašim účtom ďalšiu úroveň zabezpečenia tým, že na prihlásenie vyžaduje použitie jednorazového kódu.
Okrem používateľského mena a hesla budete potrebovať kód poskytnutý aplikáciou Authenticator Pro. Takže aj keď sú vaše prihlasovacie údaje napadnuté, váš účet zostáva v bezpečí.

### Funkcie

- ⚙️ **Kompatibilita**: Aplikácia Authenticator Pro je kompatibilná s väčšinou poskytovateľov a účtov.

- 📲 **Import**: Jednoducho zmigrujte svoje účty do aplikácie Authenticator Pro z podporovaných alternatívnych aplikácií.

- 💾 **Záloha / Obnova**: Zálohujte vaše autentifikátory s použitím silného šifrovania. V prípade, že stratíte alebo zmeníte váš telefón môžete vždy získať prístup k svojim účtom. Zálohy môžete uložiť na cloudové úložisko alebo do svojho zariadenia.

- 🌙 **Tmavý mód**: Aplikácia Authenticator Pro má krásny vzhľad inšpirovaný material dizajnom vo svetlom a tmavom prevedení.

- ⏺️ **Ikony**: Nájdite svoje autentifikátory jednoducho pomocou rozpoznateľných log a ikon značiek vedľa každého kódu.

- 📂 **Kategórie**: Usporiadajte svoje autentifikátory do kategórií.

- 🔒 **Offline s minimom oprávnení**: Aplikácia Authenticator Pro požaduje len jednoduché oprávnenia (*) a nepožaduje prístup na Internet pre svoje fungovanie.

- 🔑 **Bezpečnosť**: Nastavte heslo a použite biometrické overenie pre ochranu svojich kódov.

- 🎨 **Prisposobiteľnosť**: Nastavte ikony a premenujte. Svoje autentifikátory si tiež môžete usporiadať v ľubovoľnom poradí, aby ste ich mohli ľahko nájsť.

- ⌚ **Wear OS**: Rýchlo zobrazte svoje autentifikátory priamo na svojich hodinkách. Upozorňujeme, že je potrebné pripojenie k vášmu zariadeniu Android.


(*) *Pre skenovanie QR kódov aplikácia vyžaduje oprávnenie používať fotoaparát.*


**Často kladené otázky:** https://github.com/jamie-mh/AuthenticatorPro/wiki#frequently-asked-questions


#### Vylúčenie zodpovednosti:

Tento program je slobodný softvér: môžete ho šíriť a upravovať podľa ustanovení Všeobecnej verejnej licencie GNU (GNU General Public Licence), vydávanej nadáciou Free Software Foundation a to buď podľa 3. verzie tejto Licencie, alebo (podľa vášho uváženia) ktorejkoľvek neskoršej verzie.

Tento program je rozširovaný v nádeji, že bude užitočný, avšak BEZ AKEJKOĽVEK ZÁRUKY. Neposkytujú sa ani odvodené záruky PREDAJNOSTI alebo VHODNOSTI PRE URČITÝ ÚČEL. Ďalšie podrobnosti hľadajte vo Všeobecnej verejne licencii GNU.
